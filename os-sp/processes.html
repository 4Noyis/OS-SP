<html><head><meta http-equiv="Content-Type" content="text/html; charset=utf-8"/><title>Processes (Prosesler)</title>
<link rel="stylesheet" href="style/styles.css">
</head><body><article id="109da5a7-18f6-8094-9335-c3e8cfde6bf7" class="page sans"><header><h1 class="page-title">Processes (Prosesler)</h1><p class="page-description"></p></header><div class="page-body"><h2 id="109da5a7-18f6-8089-99d4-dedf2a71d8fc" class="">Proses Nedir?</h2><p id="109da5a7-18f6-80b6-b2d0-d50848657747" class="">Güncel işletim sistemlerinde birden fazla iş aynı anda yürütülebilmektedir, yürütülmekte olan her program ise bir prosesdir. Bir fonksiyon gerçeklemek üzere ardaşıl kod yürütülmesi sonucu ortaya çıkan işlemler dizisine proses veya task (görev) denir. Proses zaman paylaşımlı işletim sistemlerinin temel iş birimidir.</p><h2 id="abd5d8b5-be9d-4cce-a1e3-0170b408c6da" class="">Her Prosesin sahip olduğu özellikler</h2><p id="109da5a7-18f6-80be-b04e-f0ebb08b4a13" class="">Her prosesin ardaşık program kodu, program sayacı değeri, yığını, veri alanı ve çalışması sırasında kendisine dinamik olarak tahsis edilmiş bellek kümesi(heap) vardır. </p><p id="109da5a7-18f6-807a-884d-e4a4cb952915" class="">Bir programa ilişkin birden fazla proses yürütülebilir.</p><p id="109da5a7-18f6-808e-b72c-de3e760d9619" class="">Bilgisayar ortamında yer alan kullanıcı işlemleri, işletim sistemi işleri gibi tüm yazılımlar çalışan proses olarak düzenlenmiştir.</p><p id="109da5a7-18f6-80bf-93ae-c33c6a75d10a" class="">
</p><ul id="109da5a7-18f6-8062-bf2e-c41ba4b9adb0" class="bulleted-list"><li style="list-style-type:disc">Prosesler işletim sistemine göre sistem çağrıları veya API’larla sistem kaynaklarını kullanarak birbirleriyle etkileşir ve dış dünya ile haberleşirler.</li></ul><ul id="109da5a7-18f6-80ce-be87-ff76bf8cae6a" class="bulleted-list"><li style="list-style-type:disc">Proses bilgisayarcının(işlemci) kek tarifini(program) okuyup malzemeleri kullanıp(girişler) istenilen sonuç için işlem yapmasıdır.</li></ul><figure class="block-color-gray_background callout" style="white-space:pre-wrap;display:flex" id="109da5a7-18f6-808e-9f51-dcae975dc104"><div style="font-size:1.5em"><span class="icon">💡</span></div><div style="width:100%"><em>Proses, çalışan bir program, girişler, çıkışlar ve zaman içinde farklı durumlara sahip bir yapı olarak karşımıza gelir.</em> İşlemcinin hangi prosese hizmet vereceği bir algoritma ile belirlenir.</div></figure><h2 id="109da5a7-18f6-802e-a5fd-ec52ccef7d0b" class="">Bir Prosesin Bellek Üzerinde Yerleşimi</h2><div id="109da5a7-18f6-8063-a47f-e06eb8dfd9a4" class="column-list"><div id="fde42cc3-5533-4876-9be9-4f1133b23d0c" style="width:50%" class="column"><figure id="8b28387d-b0c6-4819-9494-3211889cb071" class="image" style="text-align:left"><a href="processes/Screenshot_2024-09-19_at_20.12.07.png"><img style="width:336px" src="processes/Screenshot_2024-09-19_at_20.12.07.png"/></a><figcaption>Bir prosesin bellek üzerinde yerleşimi</figcaption></figure></div><div id="a1d41161-2aac-4ff7-b69d-bf1db4302bed" style="width:50%" class="column"><p id="38486f3f-9d3c-4d1b-b85e-c7f05173e205" class=""><mark class="highlight-yellow_background"><strong>Çekirdek Sanal Belleği</strong></mark></p><p id="27aa5ee0-d55c-45b8-ab58-6adf6c1bc8cd" class="">Sistem çekirdeğine ait olan bellek kısmıdır.</p><p id="decdc456-cc1b-4108-ac35-04fa0a763f79" class=""><mark class="highlight-yellow_background"><strong>Yığın (Stack)</strong></mark></p><p id="a40b562c-37b0-42e7-adfc-4cd5bf75fa7b" class="">Program yığınının bulunduğu kısımdır. Bu bölge gerekirse okun gösterdiği yönde büyüyebilir.</p><p id="4d73c646-8610-4d3b-b6fb-92213c0dab58" class=""><mark class="highlight-yellow_background"><strong>Paylaşılmış Kütüphaneler</strong></mark></p><p id="65f3087f-ff4c-45bb-83df-4ea2c7ce8e0a" class="">Program çalıştırılırken yüklenen sistem genelinde paylaşılmış kütüphanelerin(DLL gibi) bulunduğu kısımdır. Gerekirse okun gösterdiği yönde büyüyebilir.</p><p id="ff85c834-fcca-4437-b5b0-a6caeee2ecaf" class=""><mark class="highlight-yellow_background"><strong>Bellek Kümesi (Heap)</strong></mark></p><p id="19ccdb88-f302-4257-a870-73ff69112401" class="">Programın çalışırken kullanacağı dinamik bellek bölgesidir. Ok yönünde büyüyebilir.</p><p id="373702c7-9d35-4884-857c-2d210a2dfacf" class=""><mark class="highlight-yellow_background">İlk Değeri Atanmamış Değişkenler</mark></p><p id="0cbfd347-eabf-400e-9bea-95b09c6263a1" class=""><mark class="highlight-yellow_background">İlk Değeri Atanmış Değişkenler</mark></p><p id="1256daf8-39c9-40fb-953f-10d3e8e41b51" class=""><mark class="highlight-yellow_background">Program Kodu</mark></p><p id="5ae735bc-ad9b-4a9a-a9a0-591daf4514b0" class="">Çalıştırılabilir program kodunun bulunduğu kısımdır.</p><p id="8f091881-074b-4ca9-99a5-28bc40a05361" class="">
</p></div></div><h2 id="5ef98bcc-2078-4c78-9800-96e8f84f9e67" class="">Aynı Anda Bellek Üzerinde Yerleşen Birden Fazla Proses</h2><figure id="109da5a7-18f6-8012-9703-d3e0aa6922dc" class="image"><a href="processes/Screenshot_2024-09-19_at_20.26.51.png"><img style="width:528px" src="processes/Screenshot_2024-09-19_at_20.26.51.png"/></a></figure><p id="109da5a7-18f6-8011-86b0-e5d8e1defcf8" class="">Şekildeki program sayacı tek olup işlemci kontrol birimi(PCB) aktifleşen prosesin program sayaç değerini program sayaç yazmaçlarına yükleyerek işlem yapar. Örneğin bir işlemcide 4 tane çekirdek varsa 4 tane sayaç bulunmaktadır ve gerçek anlamda 4 tane paralel işlem yapılabilir. </p><p id="109da5a7-18f6-80e5-99cc-f00d3ce0d711" class="">Tek işlemcili sistemde Merkezi İşlem Birimi(CPU) tektir. Zaman paylaşımlı çalışmada işlemler arası CPU paylaştırılır. Program sayacı, yığın göstergesi, durum saklayıcısı, genel amaçlı saklayıcılar, sıra saklayıcısı gibi sistem saklayıcılar da tektir. Bunlar da çalışacak prosese özel değerlerle yüklenerek paylaştırılır.<div class="indented"><p id="3346122a-0102-4d84-84ee-310f0ea8ab63" class="">Bu prosesler arası anahtarlamalı geçişe bağlam değiştirme denir.  Zaman paylaşımlı çalışma proseslerin hizmet süresi boyunca belirli bir algoritmaya göre yüklenmesi, çalıştırılması ve askıya alnıması adımlarının her proses için tekrarlanmasından oluşur.</p></div></p><h3 id="160b79a7-8359-4aca-a06a-581cd0991605" class="">Zaman Paylaşımlı Çalışma</h3><p id="109da5a7-18f6-8057-9952-f6d1b9413e17" class="">Zaman paylaşımlı çalışmada proseslerin CPU’ya ne zaman sahip olacağı kestirilemez. Çünkü proseslerin hangisinin ne kadar ilerlediği ve ne kadar çalışacağı ayrıca işletim sisteminin kendi proseslerinin ne zaman devreye girdiği bilinemez.</p><p id="109da5a7-18f6-80bb-888c-d7d2a151c55f" class="">Eğer proses CPU’ya sahipse çalışıyor değilse çalışmıyor denilir. Prosesler ömürleri boyunca <em><strong>oluşma, çalışma, bekleme, hazır ve sonlanma</strong></em> olarak 5 farklı durumda bulunur.</p><figure id="109da5a7-18f6-802f-baac-d00e2892faed" class="image"><a href="processes/Screenshot_2024-09-19_at_20.42.26.png"><img style="width:708px" src="processes/Screenshot_2024-09-19_at_20.42.26.png"/></a></figure><ul id="c3664698-440f-423d-ba9c-7cdf053c9346" class="bulleted-list"><li style="list-style-type:disc">ÇALIŞIR: CPU’yu kullanılıyor.</li></ul><ul id="109da5a7-18f6-8033-bbff-fe174c3432eb" class="bulleted-list"><li style="list-style-type:disc">HAZIR: CPU’yu alınca kullanabilir.</li></ul><ul id="109da5a7-18f6-8011-b744-d7d2a3532e3f" class="bulleted-list"><li style="list-style-type:disc">ASKIDA: Bir olayın gerçekleşmesini bekliyor. CPU’yu alsa da kullanamaz.</li></ul><p id="109da5a7-18f6-80a5-a89e-cfcdb107b331" class="">Proses oluşturulduktan sonra hazır duruma geçer. Bu bir kuyruk yapısı olup proseslerin çalışma öncesi sıraya alınma durumudur. Buradan sırası gelen proses CPU’ya yüklenir ve çalıştırılır(3 no’lu durum). Kendisine ayırılan zaman biten proses tekrar hazır durumuna(2 no’lu durum) veya beklediği giriş geldiğinde hazır durumuna alınır(1 no’lu durum). Askıda durumundan beklediği giriş geldiğinde hazır durumuna geçip anahtarlama sırasını bekler(4 no’lu durum).</p><p id="f3094496-3a71-406e-9b38-e97022a0e986" class="">
</p><p id="109da5a7-18f6-80b8-b221-cbce0bb384d5" class="">Askıda durumu da hazır durumu gibi kuyruk yapısı ile gerçeklenir. Ancak tek bir askıda kuyruğu kullanıldığında önemli bir problem oluşmaktadır. Çünkü prosesler kuyruklandığında arka sıradaki prosese giriş geldiği halde öndekileri beklemelidir. </p><p id="109da5a7-18f6-8045-a576-e66ea2e05c75" class="">Bu problemin çözümü her olay için bir askıda kuyruğu oluşturulacak şekilde kuyruğun yatayda büyütülmesidir.</p><p id="109da5a7-18f6-8002-8912-e92c83e3f34c" class="">Proseslerin durum değiştirmeleri sırasında; işlemci bağlamı saklanır, çalışmakta olan porsesin PCB’si (Process Control Block) güncellenir, çalışmakta olan proses uygun kuyruğa (hazır/askıda) alınır, çalışacak yeni proses belirlenir, seçilen prosesin PCB’si güncellenir, seçilen bağlam yazmaçlara yüklenir ve çalıştırılır.</p><p id="109da5a7-18f6-8061-a2e4-f5eb57ce2ea4" class="">
</p><p id="109da5a7-18f6-804d-8394-c1301cc52c45" class="">İşletim sistemi her varlığı, G/Ç tabloları, bellek tabloları, dosya tabloları, ve proses tabloaları gibi tablolarda tutar. Proseslerle ilgili bilgilerin tutulduğu tablolara proses tabloları denir. Proseslerin gerçekleştirilmesi sırasında işletim sistemi o prosese bir proses kimliği vererek proses tablosuna ekler. Proses tablosunda her prosesin kimliğine karşılık görüntüsünün olduğu belleğin başlangıç adresi saklanmaktadır. </p><p id="109da5a7-18f6-80d3-8994-f73008e8e1a6" class="">Proses tablosu ve proseslerin görüntüsü</p><figure id="109da5a7-18f6-80e9-af9c-dfdd75eacda9" class="image"><a href="processes/Screenshot_2024-09-19_at_21.47.52.png"><img style="width:576px" src="processes/Screenshot_2024-09-19_at_21.47.52.png"/></a></figure><p id="9010acef-dd67-4ceb-82b3-05f9582719d0" class="">Prosesin görüntüsü, proses kontrol bloğu (PCB) da denilen prosese dair her bilginin tutulduğu yerdir Prosesler ile ilgili tüm işlemler PCB üzerinden erişilerek yapılabilir.</p><p id="109da5a7-18f6-8003-8312-f756166ef9ae" class="">PCB</p><div id="13ff7b46-de7f-42a0-8d0f-2bc8bf493c2c" class="column-list"><div id="cda7c2af-2521-4d40-b4e8-beae0229f5c4" style="width:50%" class="column"><figure id="4ddd6328-ea98-4c67-90af-3a76389c62a2" class="image"><a href="processes/Screenshot_2024-09-19_at_21.53.32.png"><img style="width:331px" src="processes/Screenshot_2024-09-19_at_21.53.32.png"/></a></figure><p id="7be74ea4-cc8e-4385-87e9-1e0f13a8690c" class="">
</p></div><div id="030ec8b5-7d8d-4588-9adc-875b6acecb0c" style="width:50%" class="column"><ul id="09af988a-79db-4ecf-80ab-2543557618ff" class="bulleted-list"><li style="list-style-type:disc">Proses kimlik bilgileri: işletim sistemi tarfından o proses özel tahsis edilen tamsayı proses kimliğidir. Prosesin anne prosesine ait kimlik bilgileri de tutulur.</li></ul><ul id="8cd938ad-1cc2-4f17-aea3-2d2f8c1711c5" class="bulleted-list"><li style="list-style-type:disc">Proses durumu: hazır, yürütülüyor, askıda</li></ul><ul id="6b52175d-ff29-4c4e-91ef-18431fe57717" class="bulleted-list"><li style="list-style-type:disc">Program sayacı: sonraki yürütülecek komutun adresini gösterir</li></ul><ul id="31790387-f24e-4d3f-a8c8-d15ad7a2cbae" class="bulleted-list"><li style="list-style-type:disc">Yazmaçlar, askıya alma, uyandırma, kaldığı yerden devam edebilmeyi sağlayacak CPU yazmaç değerlerinin saklandığı yerdir.</li></ul><ul id="588fe2f3-2ba8-4bd5-9c72-b41e8dc2ee1a" class="bulleted-list"><li style="list-style-type:disc">İş sırlama bilgisi: Proses önceliği ve diğer iş soralama verilerini tutar.</li></ul><ul id="ead1a3a5-9dd3-4d92-a6c8-ca462918dde1" class="bulleted-list"><li style="list-style-type:disc">Bellek Yönetim Bilgisi: belleğe yerleşim için kullanılan taban ve sınır bilgilerini saklayan yazmaç değerleri, sayfa ve segam tabloları gibi bilgileri içerir.</li></ul><ul id="2b5cfdaa-fec7-4c98-b88d-8c04e6651658" class="bulleted-list"><li style="list-style-type:disc">İşlemci kullanım bilgisi: işlemci kullanım zamanı, oluşturulma zamanı, askıya alınma zamanı gibi zaman sınırları verilerini saklar.</li></ul><ul id="e6eeeee9-e98e-4463-b766-d08ca461112d" class="bulleted-list"><li style="list-style-type:disc">Giriş/Çıkış: bilgileri: prosese tahsis edilmiş G/Ç cihazlarının listesi, açık dosyaların listesi gibi bilgileri tutar.</li></ul></div></div><p id="109da5a7-18f6-8099-ad28-ec92ff05476a" class=""><mark class="highlight-pink">Linux ortamında proses bilgilerini alan ve görüntüleyen C programı.</mark></p><h1 id="109da5a7-18f6-8055-a8f9-f4868950be48" class="">Prosesler Üzerinde Gerçekleştirilebilen İşlemler</h1><p id="ba5d5a0c-a624-442b-8719-a9dd00a3a526" class="">Proseslerin üzerindeki işlemler POSIX standartını destekleyen işletim sistemleri için proses yönetimi sistem çağrılarıyla yapılır.</p><h2 id="109da5a7-18f6-80ad-82fe-ed0133e789b5" class="">Proses Oluşturma</h2><blockquote id="109da5a7-18f6-8037-97d7-e5941f8b0732" class="">Bir proses ancak bir başka bir proses tarafından oluşturulabilir.</blockquote><p id="109da5a7-18f6-805e-80b0-d9709eaa4615" class="">Prosesler arası hiyerarşide oluşturan prosese anne (parent) proses,  oluşturulan prosese çocuk (child) proses denir. Bir prosesin birden fazla çocuk prosesi olabilir ancak her çocuk prosesin sadece bir anne prosesi vardır.</p><p id="109da5a7-18f6-808a-b165-cf2f07b7113e" class="">Bir proses oluşturulurken şu işlemler yapılır: Eğer proses tablosunda yer varsa, prosese sistemde eşsiz bir kimlik numarası verilip başlangıç öncelik değeri atanır. PCB oluşturularak başlangıç kaynakları sağlanır ve ilk değerler yüklenip hazır prosesler kuyruğuna eklenir.</p><h2 id="109da5a7-18f6-809f-be93-e6d707086852" class="">Proses Sonlandırma</h2><p id="09c9ac2b-19a4-462c-a990-bbcea23f1aca" class="">Proses sonlandırma işlemi sırasında sonlanacak proses sistemden atılır, kaynakları ve kimlik numarası iade edilir, PCB ve proses tablosu kaydı silinir. Eğer çocukları varsa ya tüm çocuklar sonlanana kadar kaydı tam olarak silinmez ya da çocuklar başka bir prosese atanır. Anne prosesi sonlanmış çocuk proseslere yetim(orphan) proses denir.</p><p id="109da5a7-18f6-800b-9ffe-d598c914c14e" class="">Bir proses farklı şekilde sonlanabilir:</p><ul id="109da5a7-18f6-80ec-a0a0-c0d0e3a90d8a" class="bulleted-list"><li style="list-style-type:disc">İşlevini bitirip kendi sonlanmış olabilir</li></ul><ul id="109da5a7-18f6-803f-a72e-e7fc9c644364" class="bulleted-list"><li style="list-style-type:disc">Başka bir proses tarafınan sonlandırılmış olabilir</li></ul><ul id="109da5a7-18f6-80b1-9c4a-e374a9ba3b2e" class="bulleted-list"><li style="list-style-type:disc">Kullanıcı tarafından sinyal ile sonlandırılmış olabilir</li></ul><ul id="109da5a7-18f6-8034-a6a5-fe7ea6a27908" class="bulleted-list"><li style="list-style-type:disc">Bir hata oluşup sonlandırılmış olabilir</li></ul><p id="109da5a7-18f6-80d0-a924-c32d467ca1f1" class="">İşlevini bitirmesi haricinde diğer tüm sonlandırmalarda prosesin geri dönüş değeri -1 olur.</p><p id="c77a8b69-22df-418e-ab87-a446e3302f35" class="">Eğer bir proses kendi anne prosesi ya da aynı kullanıcıya ait başka bir proses tarafından sonlandırılacaksa Linux’de kill() sistem çağrısı kullanılır.<div class="indented"><h3 id="5301a138-cc78-4a8a-8290-267078f5c58f" class="">Zombi Proses</h3><p id="bcc61e97-4762-4271-ad27-6cbf2a9e48a9" class="">sonlanmış ancak proses tablosunda bilgileri silinmemiş prosese zombi proses denir. Zombi prosesler kullandıkları tüm kaynakları iade etmişlerdir. Çocuk proses sonlandığında, eğer anne proses waitpid() çağrısıyla beklemiyorsa zombi prosese dönüşür. Zombi proses ancak parent prosesi tarafından gerçek anlamda silinebilir. </p><p id="a11842d0-c718-4471-a535-908468970265" class="">Kabuk ortamıdna çalışan prosesler ps -aux komutu ile listelendiğinde zombi prosesler <em>&lt;defunct&gt; </em>ile işartlenir<em>.</em></p><h3 id="d76f7554-ef0f-43b1-bc42-25a8675da4dc" class="">Yetim Proses</h3><p id="6f1e4cf0-b7fc-4d58-a7b8-858b03461691" class="">Anne prosesi sonlandıktan sonra hala çalışan çocuk prosese yetim proses denir. Yetim prosesler, işetim işletim sisteminin başlasngıç prosesi olan <em>init</em> prosese çocuk olarak devredilirler. Bu prosesler zombi proseslerin aksine sistem kaynaklarını kullanmaya devam ederler.</p><p id="df9f7dce-8d37-4149-94ec-cd24e6d53375" class="">Sistem kaynaklarını hala kullandıklarından <em><strong>kill -9 pid</strong></em> komutu ile sonlandırılabilirler.</p></div></p><h2 id="109da5a7-18f6-8081-98b0-ef756723afd0" class="">Prosesi Askıya Alma</h2><p id="de52c266-dafd-47f1-b622-abaef3675ab5" class="">Bir proses çalışma süresi boyunca <strong>CPU paylaşımı</strong> nedeniyle askıya alınıp tekrar başatılma döngüsü içerisinde tamamlanır. Bir prosese tahsis edilmiş kaynağın askıya alınma durumunda prosesin elinden alınıp alınmayacağı işletim sistemine göre değişir. Genellikle, kısa süreli askıya almalarda paylaşılan temel kaynaklardan biri olan belleğin prosesin elinden alınmaması beklenir. Uzun süreli askıya almalarda ise muhtemelen bu bellek bölgesine ihtiyaç duyulacak ve prosesin elinden alınmış olacaktır.</p><h2 id="109da5a7-18f6-806d-8371-ca30088f4e7c" class="">Prosesi Tekrar Başlatma</h2><p id="b241a4e9-8ccb-439b-ba31-ec63efc234bc" class="">Herhangi bir prosesi kaldığı noktadan yeniden başlatmak için o prosese ait PCB bilgilerinin CPU’ya yüklenmesi gerekir.</p><p id="109da5a7-18f6-809e-9072-fd5ad08488dc" class="">
</p></div></article><span class="sans" style="font-size:14px;padding-top:2em"></span></body></html>